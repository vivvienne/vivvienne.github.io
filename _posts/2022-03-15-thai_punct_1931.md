---
layout: post
title: เครื่องหมายวรรคตอน (๒๔๗๔)
indent-paragraph: true
tags: [thaidb]
---

## (title page)

<div class='text-center'>

แบบเรียนภาษาไทย<br />
<span class='big'>เครื่องหมายวรรคตอน</span><br />
ของกรมวิชชาธิการ กระทรวงธรรมการ<br />

พิมพ์ครั้งที่ห้า ๕,๐๐๐ ฉะบับ<br />
พ.ศ. ๒๔๗๔

ปกกระดาษราคาฉะบับละ ๑๒ สตางค์

พิมพ์ที่โรงพิมพ์อักษรนิติ บางขุนพรหม พระนคร

*มีกรรมสิทธิ์ตามพระราชบัญญัติ*

</div>

## คำนำแต่พิมพ์ครั้งแรก

หนังสือที่มีความในใบปกบรรทัดต้นว่า "สำหรับโรงเรียนราชการพลเรือน" เหล่านี้ ได้พิมพ์ขึ้นสำหรับใช้สอนนักเรียนในโรงเรียนราชการพลเรือน มีอยู่ ๒ ประเภท คือประเภทหนึ่ง เป็นหนังสือที่เจ้าพนักงานจัดการศึกษาราชการได้แต่งขึ้น เป็นตำราเรียนสำหรับใช้สอนวิชชาต่างๆ อีกประเภทหนึ่ง เป็นหนังสือบางเรื่องมีผู้ได้แต่งไว้แต่เก่าก่อนซึ่งเป็นหนังสือดีควรเป็นแบบฉะบับ สำหรับประกอบใช้เป็นเครื่องเล่าเรียนได้ คือสำหรับเอามาใช้ฝึกหัดในการอ่านการเรียนศัพท์และการแต่งหนังสือเป็นต้น เจ้าพนักงานผู้จัดการศึกษา ได้เลือกคัดตัดตอนมาลงพิมพ์ให้เป็นเล่มเล็กๆโดยฉะเพาะที่ต้องการ เพื่อให้เบาราคาที่นักเรียนทุกๆคนจะซื้อได้หาได้ครบที่จะต้องการเรียนประการหนึ่ง และได้ตรวจตราแก้ไขอักษร และวรรคตอนให้พิมพ์ให้ถูกต้องสมควรแก่ที่จะเป็นฉะบับแบบเรียนประการ<span class='diff'>หนง</span>[^preface-note1] ได้มีชื่อโรงพิมพ์และบอกราคาไว้ในใบปกนั้นแล้ว สำหรับที่ใครจะต้องการจะได้ซื้อหาได้โดยง่าย

<div class='signature-text'>

วันที่ ๑ สิงหาคม รัตนโกสินทรศก ๑๑๙<br />
วิสุทธสุริยศักดิ์

</div>

[^preface-note1]: ในไฟล์ต้นฉบับปรากฏว่า*หนง* แต่ผู้ถ่ายอักษรเชื่อว่าที่จริงคือ*หนึ่ง*

## บัญชีเรื่อง

|||หน้า|
|-|-|-:|
|คำอธิบาย||๑|
|จํานวนเครื่องหมาย||๒|
|ลักษณะใช้|จุลภาค|๓|
|”<span class='big-space'> </span>”|อัฑฒภาค|๖|
|”<span class='big-space'> </span>”|มหัพภาค|๗|
|”<span class='big-space'> </span>”|ปรัศนี|๘|
|”<span class='big-space'> </span>”|อัศเจรีย์|๘|
|”<span class='big-space'> </span>”|นขลิขิต|๘|
|”<span class='big-space'> </span>”|อัญญประกาศ|๙|
|”<span class='big-space'> </span>”|ยัติภังค์|๙|
|”<span class='big-space'> </span>”|ยมก|๑๐|
|”<span class='big-space'> </span>”|ไปยาลน้อย|๑๑|
|”<span class='big-space'> </span>”|ไปยาลใหญ่|๑๑|
|ลักษณะใช้[^pb-note1]|เสมอภาค|๑๒|
|”<span class='big-space'> </span>”|สัญญประกาศ|๑๒|
|”<span class='big-space'> </span>”|บุรพสัญญา|๑๒|
|”<span class='big-space'> </span>”|มหัตถสัญญา|๑๓|

[^pb-note1]: จุดนี้ในไฟล์ต้นฉบับ เนื้อหาขึ้นหน้าใหม่ ต้นฉบับทวนคำว่า*ลักษณะใช้* ผู้ถ่ายอักษรจึงคงไว้ตามต้นฉบับ

## แบบเรียนการแต่งหนังสือ<span class='source-big'>เครื่องหมายวรรคตอน</span>

การที่จะวางวรรคตอนเป็นข้อสําคัญอย่างหนึ่ง ของการเขียนหนังสือ หนังสือแต่งไว้อย่างหนึ่ง ถ้าไปลงวรรคตอนเสียอีกอย่างหนึ่ง ถึงแม้ว่าถ้อยคําที่เรียบเรียงมิได้เปลี่ยนแปลงอันใด ความก็จะต่างกันไปได้คนละอย่าง และจะทําให้ข้อความเสียไปได้ เพราะฉะนั้นการวางวรรคตอนจึงจะเป็นสำคัญนัก

ลักษณะเขียนหนังสือในภาษาของเรา เราเขียนถ้อยคําติดๆกันไป ไม่เว้นระยะคำทุกๆคํา เพราะฉะนั้นเมื่อเราเว้นระยะลงตอนหนึ่งตอนใด ย่อมเป็นเครื่องหมายให้เข้าใจว่าเป็นที่ขาดความไปตอนหนึ่งๆ และเรียกหนังสือตอนหนึ่งๆนั้นว่าวรรคหนึ่งๆ แต่โดยวิธีที่ใช้อยู่เพียงเท่านี้ ยังไม่บริบูรณ์เพียงพอในการแต่งหนังสือ เพราะเหตุว่าบางทีเป็นที่จำเป็นที่จะต้องใช้เครื่องหมายทีเดียว เหมือนดังในที่สุดบรรทัด ถ้าเป็นที่ควรวรรค ไม่ใช้เครื่องหมายแล้ว ผู้อ่านก็จะไม่มีอะไรที่จะสังเกตได้ว่าขาดตอนหรือไม่ นอกจากต้องพิจารณาดูข้อความก่อนประการหนึ่ง อีกประการหนึ่งลักษณะวรรคตอนในการแต่งหนังสือมีหลายอย่าง [^space-from-context]จะใช้แต่ชั่วเว้นระยะเป็นตอนเท่านั้น ถ้าที่ใดมีข้อความสับสนมากก็ย่อมไม่พออยู่เอง จึงต้องมีรูปเครื่องหมายสำหรับใช้ในที่ต่างๆดังต่อไปนี้

[^space-from-context]: เว้นวรรคนี้ผู้ถ่ายอักษรคาดว่าน่าจะมี แม้จุดนี้ในไฟล์ต้นฉบับเผอิญขึ้นบรรทัดใหม่พอดี จึงไม่ปรากฏเว้นวรรคให้เห็นก็ตาม

### จำนวนเครื่องหมาย

<!--1. จุลภาค เขียนเป็นรูปดังนี้ , หรือเว้นที่ว่างชั่ว ๒ ตัวอักษร.
2. อัฑฒภาค ” ; หรือเว้นที่ว่างชัว ๔ ตัวอักษร.
3. มหัพภาค ” . หรือเว้นที่ว่างชั่ว ๖ ตัวอักษร.
4. ปรัศนี ” ?
5. อัศเจรีย์ ” !
6. นขลิขิต ” ( )
7. อัญญประกาศ ” " "
8. ยัตภังค์ ” -
9. ยมก ” ๆ
10. ไปยาลน้อย ” ฯ
11. ไปยาลใหญ่ ” ฯลฯ หรือ⋯⋯⋯⋯⋯⋯⋯[^p2-note1]
12. เสมอภาค เขียนเป็นรูปดังนี้[^p3-note1] =
13. สัญญประกาศ ” ____[^p3-note2]
14. บุรพสญญา ” ”
15. มหัตถสัญญา คือวิธีขึ้นต้นบรรทัด
{: .thai-numeral}-->

||||||
|-:|:-|:-:|:-:|:-|
|๑.|จุลภาค|เขียนเป็นรูปดังนี้|,|หรือเว้นที่ว่างชั่ว ๒ ตัวอักษร.|
|๒.|อัฑฒภาค|”|;|หรือเว้นที่ว่างชัว ๔ ตัวอักษร.|
|๓.|มหัพภาค|”|.|หรือเว้นที่ว่างชั่ว ๖ ตัวอักษร.|
|๔.|ปรัศนี|”|?||
|๕.|อัศเจรีย์|”|!||
|๖.|นขลิขิต|”|( )||
|๗.|อัญญประกาศ|”|" "||
|๘.|ยัตภังค์|”|-||
|๙.|ยมก|”|ๆ||
|๑๐.|ไปยาลน้อย|”|ฯ||
|๑๑.|ไปยาลใหญ่|”|ฯลฯ|หรือ ⋯⋯⋯⋯⋯⋯⋯[^p2-note1]|
|๑๒.|เสมอภาค|เขียนเป็นรูปดังนี้[^p3-note1]|=||
|๑๓.|สัญญประกาศ|”|\_\_\_\_\_\_\_\_[^p3-note2]||
|๑๔.|บุรพสญญา|”|”||
|๑๕.|มหัตถสัญญา|คือวิธีขึ้นต้นบรรทัด|||
{: .table_no_header}

[^p2-note1]: ในไฟล์ต้นฉบับ เป็นจุดไข่ปลานับได้ 20 จุด กับมีช่องว่างหนึ่งเหมือนจุดหายไปอีก 1 จุด (จึงสันนิษฐานว่ามีทั้งหมด 21 จุด) แล้วสังเกตว่าทุก 3 จุดกว้างประมาณ 1 ตัวอักษร ผู้ถ่ายอักษรจึงถ่ายเป็น `⋯` 7 ตัว

[^p3-note1]: จุดนี้ในไฟล์ต้นฉบับ เนื้อหาขึ้นหน้าใหม่ ต้นฉบับทวนคำว่า*เขียนเป็นรูปดังนี้* ผู้ถ่ายอักษรจึงคงไว้ตามต้นฉบับ

[^p3-note2]: ในไฟล์ต้นฉบับ เป็นเส้นใต้ยาวสัก 4 อักษรได้ (เทียบกับเครื่องหมาย `=` บรรทัดก่อนหน้า) ผู้ถ่ายอักษรจึงถ่ายเป็น `_` 4 ตัว

อนึ่งพึ่งให้เข้าใจว่าบรรดารูปเครื่องหมายต่างๆควรจะใช้แต่ในที่จําเป็นเท่านั้น ถ้าที่ใดไม่จําเป็นแล้วใช้เปรอะไปก็เป็นเครื่องรกตา และว่าอย่างง่ายๆก็กลับป่วยการเขียนเสียอีก เหตุฉะนั้นจุลภาคใช้วรรคแทนแล้ว จําเป็นใช้เครื่องหมายแต่เมื่อวรรคเผอิญไปลงท้ายบรรทัด ซึ่งจะเห็นวรรคไม่ได้อยู่เอง. อัฑฒภาคกับมหัพภาคนั้น การใช้วรรคถี่ห่างสังเกตยาก ควรใช้เครื่องหมายทุกแห่ง;[^p3-note3] เว้นแต่เมื่อลงสุดความจบบรรทัด หรือต่อไปก็จะขึ้นความใหม่ใช้มหัตถสัญญา จะไม่ลงมหัพภาคก็ได้

[^p3-note3]: ในไฟล์ต้นฉบับ ดูคล้าย `:` แต่เนื่องจากในรายชื่อเครื่องหมายวรรคตอนหน้าก่อนไม่มี `:` แต่มี `;` และประโยคก่อนหน้าก็พูดถึง "อัฑฒภาคกับมหัพภาค" ผู้ถ่ายอักษรจึงถ่ายเป็น `;`

### ลักษณะใช้จุลภาค

1. จุลภาคใช้สําหรับแยกวลีที่มีอยู่ในประโยคยาวๆ [^space-from-context]หรือหลายวลีที่สับสนจะทําให้ฉงนแก่ผู้อ่านนั้นออกให้เห็นชัดได้โดยง่าย

	> <span class='ex-header'>ตัวอย่าง</span> นายแดง ถือไม้ตะพด เดิรดุ่มๆไปสามเสน, [^p3-note4]ไม่เหลียวซ้ายแลขวา โดนเด็กอายุ ๖ ขวบล้มลงที่กลางถนน ทําให้เด็กเจ็บเป็นอันมาก

2. จุลภาคใช้สําหรับแยกคําอธิบายนามออกให้แลเห็นชัดจากตัวประโยค ว่าคําอธิบายนั้นชั่วแต่เป็นคําแต่งนาม ไม่ใช่ตัวประโยค

	> <span class='ex-header'>ตัวอย่าง</span> นายแดง ผู้ใหญ่บ้านตําบลเกาะใหญ่, เป็นทนายพระยาอนุรักษ์ราชมณเฑียร

3. จุลภาค ใช้สําหรับแยกคําพวกเดียวกันซึ่งมีอยู่หลายๆคํานอกจากมีคำพวกอื่นคั่น เช่นนามหลายนามในประโยครวมเป็นต้น

	> <span class='ex-header'>ตัวอย่าง</span> โปรดบอกนายดำ, นายแดง, นายเขียว, และนายจ้อย มาหาฉันหน่อย

4. จุลภาคใช้สําหรับแยกความและ<span class='underline'>คําร้องเรียก</span>ออกให้เห็นซัดจากตัวประโยค

	> <span class='ex-header'>ตัวอย่าง</span> ใต้เท้าขอรับ, กระผมอยากจะเรียนอะไรสักสองสามคำ

5. จุลภาค ใช้สําหรับแยกกริยาวิเศษณ์และสันธานบางคําเช่นกับคำว่า คือ, ถึงอย่างไรก็ดี, เป็นต้น ออกให้เห็นชัดจากประโยค

	> <span class='ex-header'>ตัวอย่าง</span> ถึงอย่างไรก็ดี, ข้าพเจ้าจะยอมเพียรเรียนให้สําเร็จจนได้เช่นกับเขาว่า "ฝนทั่งให้เป็นเข็ม"

6. จุลภาค ใช้สําหรับแยกประโยคที่เราตอนมาจากอื่นออกให้แลเห็นชัดจากประโยคในเรื่อง เมื่อเวลาที่จะไม่พูดเป็นอัญญประกาศตรงๆ

	> <span class='ex-header'>ตัวอย่าง</span> พวกเกียจคร้านมักจะพูดอยู่บ่อยๆ ว่ารู้ก็ชามไม่รู้ก็ดูไป คงจะได้คนละชามเมื่อยามกิน

7. ประโยครวมย่อมมีประโยคสามัญหลายประโยค, และจุลภาคใช้สําหรับแยกประโยคสามัญเหล่านั้นให้ห่างกัน [^space-from-context]ถ้าเป็นแต่ประโยคสั้นๆ จะไม่ใช้จุลภาคแยกก็ได้

	> <span class='ex-header'>ตัวอย่าง</span> นายเข็มไปรับราชการอยู่ฝ่ายตะวันตก แต่นายขำไปฝ่ายตะวันออก. ย่าอยู่ แต่ปู่ไปนาแล้ว

8. ประโยคซ้อนนั้นประกอบด้วยประโยคแต่งและประโยคใจความ การที่จะให้ประโยคทั้งสองพวกนี้ปรากฏชัดว่าแปลกกันอย่างไร ต้องใช้แยกด้วยจุลภาค แต่ว่าถ้าประโยคแต่งนั้นสั้น และความติดต่อเนื่องสนิทดีกับประโยคใจความแล้ว จะเขียนประโยคทั้งสองติดเป็นวรรคเดียวกันก็ได้ อนึ่งประโยคคุณและประโยคนามแม้ว่าต่อเนื่องสนิทดี จะไม่ใช้จุลภาคแยกก็ได้

	> <span class='ex-header'>ตัวอย่าง</span> กฎหมายมาตราใดซึ่งขัดขวางความจะเจริญของบ้านเมือง กฎหมายมาตรานั้นควรจะต้องยกเลิกเสีย
	>
	> ชายที่ยืนอยู่ข้างถนนได้กะโดคออกมาซ่วย
	>
	> <span class='diff'>ที</span>[^p6-note1]ครูสอนเมื่อวานนี้ข้าพเจ้ายังจําไว้ได้ตลอด

9. จุลภาคสําหรับใช้แยกประโยคแต่งในที่ที่ข้อความน่าฉงนออกให้แลเห็นชัดจากตัวประโยค เพื่อให้ข้อความกระจ่างชัด

	> <span class='ex-header'>ตัวอย่าง</span> นายแสง ที่วิ่งมากับนายสอน ตรงไปตาหลวงพิทักษ์นรินทร์

	ฉะนี้ถ้าไม่ใช้จุลภาคแยกประโยคแต่งออกให้ห่าง ถ้าผู้อ่านไม่ทันสังเกต จะเข้าใจผิดไปว่า นายสอนเป็นผู้ตรงไปหาหลวงพิทักษ์นรินทร์ได้
{: .thai-alphabetic-parentheses}

[^p3-note4]: มีประเด็นว่าหน้าและหลังเครื่องหมาย `,` จะทำอย่างปัจจุบัน คือไม่เว้นกับเว้นช่องว่างตามลำดับหรือไม่ ในเล่มไม่ได้ระบุประเด็นนี้ไว้ชัดเจน แต่ดูวิธีใช้ในข้อถัดๆไปแล้ว เห็นได้ชัดว่าหน้า `,` ไม่เว้นวรรค ส่วนหลัง `,` เว้นวรรค(ใหญ่)  ผู้ถ่ายอักษรจึงถ่ายดังที่เป็นนี้

[^p6-note1]: ในไฟล์ต้นฉบับปรากฏว่า*ที* แต่ผู้ถ่ายอักษรเชื่อว่าที่จริงคือ*ที่*

### ลักษณะใช้อัฑฒภาค

1. อัฑฒภาคมีที่ใช้น้อย ที่จริงโดยจะไม่ใช้ก็ได้ [^space-from-context]แต่ควรมีไว้สําหรับใช้ในประโยคซ้อน ที่ข้อความมีประโยคแต่งมากๆ ซับซ้อนกับยืคยาวจริงๆ ซึ่งจําจะต้องแยกความที่เป็นประโยคใจความออก เพื่อจะให้เห็นซ้อความแจ่มแจ้งได้ ดังตัวอย่างนี้

	> <span class='ex-header'>ตัวอย่าง</span> การทรงพระราชอุททิศที่แผ่นดินเป็นที่วิสุงคามสีมาเป็นพระราซกุศลอย่างหนึ่ง ซึ่งได้ทรงบำเพ็ญเสมอมา; เมื่อผู้ใดจะสร้างพระอารามใหม่ หรือปฏิสังขรณ์อารามเก่าซึ่งหลักฐานเขตต์พระอุโบสถศูนย์หายไม่ปรากฏ หรือมีอยู่ แต่ประสงค์จะขยายให้ใหญ่ก็ได้ ให้เจ้าพนักงานนำความกราบบังคมทูลพระกรุณา ขอพระราชทานพระบรมราชานุญาต; เมื่อโปรดพระราชทานพระบรมราชานุญาตแล้วเจ้าพนักงานก็ได้ปักเขตต์มอบถวายเป็นของสงฆ์สืบไป; แต่ก่อนได้นําลงราชกิจจานุเบกษาเสมอมา; แต่มาค้างอยู่เพียงศก ๑๑๕ ยังหาได้ลงราชกิจจานุเบกษาไม่; บัดนี้จะได้นําลงต่อไปนี้

2. อัฑฒภาคใช้สําหรับแยกประโยคทั้งสองซึ่งเปรียบเทียบว่าอย่างนี้แปลกกว่าอย่างนั้นออกจากกัน แต่เช่นนี้ถึงใช้จุลภาคก็ได้ แต่ใช้อัฑฒภาคดีกว่า เพื่อจะให้รู้ว่าขัอความในประโยคห่างกันมาก

	> <span class='ex-header'>ตัวอย่าง</span> บุตรหญิงเราเลี้ยงอย่างนาย; ส่วนบุตรซายสิเลี้ยงอย่างบ่าว
{: .thai-alphabetic-parentheses}

### ลักษณะใช้มหัพภาค

1. มหัพภาคใช้สําหรับใส่ในที่สุดความประโยคเมื่อเต็มแล้วทุกประโยค ไม่เลือกว่าประโยคนั้นๆ จะเป็นประโยคสามัญ หรือประโยครวมหรือประโยคซ้อน

	> <span class='ex-header'>ตัวอย่าง</span> วันนี้แดดออกจ้า.
	>
	> เมื่อวานนี้นายแดงใช้ให้คนไปยืมเรือนายขำ แต่นายขําไม่อยู่ และคนใช้บอกว่าต่อพรุ่งนี้จึงจะกลับ.

2. มหัพภาคใช้สําหรับย่อคําชื่อใดๆพอเป็นเครื่องสังเกต ซึ่งจะช่วยไม่ให้เราป่วยการเวลาที่จะต้องเขียนให้เต็ม

	> <span class='ex-header'>ตัวอย่าง</span>
	>
	> ||||
	> |-|:-:|-|
	> |ป.ล.|แทนคำ|"<span class='diff'>ปัจฉมลิขิต</span>[^p8-note1]"|
	> |พ.ศ.|”|"พุทธศักราช"|
	> {: .table_no_header}
{: .thai-alphabetic-parentheses}

[^p8-note1]: ในไฟล์ต้นฉบับปรากฏว่า*ปัจฉมลิขิต* แต่ผู้ถ่ายอักษรเชื่อว่าที่จริงคือ*ปัจฉิมลิขิต*

### ลักษณะใช้ปรัศนี

ปรัศนีใช้เมื่อสุดสิ้นข้อความเช่นมหัพภาค แต่เมื่อเป็นข้อความถาม.

> <span class='ex-header'>ตัวอย่าง</span> ท่านหายป่วยแล้ว เมื่อไรจะกลับออกไป ?

### ลักษณะใช้อัศเจรีย์

อัศเจรีย์ใช้ตามหลังอุทาน หรือตามหลังคำ, วลี หรือตามหลังประโยค เพื่อแสดงความประหลาดใจ สะดุ้งใจ น่าเสียใจ สลดใจ เป็นต้น ซึ่งจะทําให้เป็นที่จับใจ

> <span class='ex-header'>ตัวอย่าง</span> พุทโธ่! น่าเสียดายจริงๆ

### ลักษณะใช้นขลิขิต

นขลิขิตสําหรับเขียนคั่นข้อความ ในระหว่างข้อความอื่นไว้ตอนหนึ่ง หมายว่าข้อความที่อยู่ในระหว่างนขลิขิตนั้นเป็นแต่จะอธิบายให้ละเอียด จะอ่านหรือเว้นเสียก็ได้ ถ้าจะเว้นเสียไม่อ่าน ก็ไม่ทําให้ความนอกจากนั้นเสียไปอย่างไร

> <span class='ex-header'>ตัวอย่าง</span> เดิรตั้งแต่ประตูวิเศษชัยศรีถึงสวนดุสิต (ถ้าไม่เดิรอย่างที่เขาเรียกว่าเดิรทอดน่อง) ประมาณ ๔๕ นาฑีก็ถึง.

### ลักษณะใช้อัญญประกาศ

อัญญประกาศสำหรับใช้กั้นเขตต์ชี้ข้อความที่กล่าว หรือถ้อยคำที่คัดมาจากอื่น ให้ผู้อ่านรู้ว่าคำที่อยู่ในนั้นเป็นข้อความที่กล่าวหรือถ้อยคําที่คัดมาจากอื่น หาใช่คำของผู้เขียนไม่ แต่ถ้ามีข้อความที่กล่าวหรือถ้อยคำที่คัดมาจากอื่นซ้อนอยู่ในอัญญประกาศอีกชั้นหนึ่งใช้แต่อัญ<span class='diff'>ญ</span>[^p9-note1]ประกาศเดียว

[^p9-note1]: ในไฟล์ต้นฉบับ มีรอยคล้ายเครื่องหมายการันต์ (นั่นคือปรากฏคล้าย *ญ์*) แต่เมื่อเทียบกับเครื่องหมายการันต์ที่เห็นชัดในไฟล์เดียวกัน พบว่าไม่คล้ายกัน อีกทั้งดูตัวสะกดคำว่า*อัญญประกาศ*ทุกจุดที่ผ่านมา ไม่มีจุดไหนใส่การันต์ ผู้ถ่ายอักษรจึงถ่ายเป็นไม่มีการันต์

> <span class='ex-header'>ตัวอย่าง</span> ผู้ใหญ่ท่านมักพูดว่า "เพื่อนกินหาง่าย เพื่อนตายหายาก"

เขาตอบฉันว่า "ผู้บังคับกองได้ออกคําสั่งอย่างเด็ดขาดว่า 'อย่างไรก็ดีห้ามไม่ให้แนวกลางถอย'"

### ลักษณะใช้ยัติภังค์

1. ยัติภังค์ใช้สำหรับต่อพยางค์ หรือคําสมาสซึ่งจำเป็นต้องเขียนแยกกัน เพราะเบื้องต้นอยู่สุดบรรทัดก่อน จะต้องมาเขียนต่อในต้นบรรทัดใหม่ หรือมิฉะนั้นจําต้องเขียนคาบวรรคกันตามลักษณะกาพย์ กลอน โคลง ฉันท์ ซึ่งมีคณะเป็นจํากัดอยู่นั้นเป็นต้น.

	> <span class='ex-header'>ตัวอย่าง</span>
	>
	> <div class='poem'>
	> <div class='stanza'>
	> <div class='line'>
	> <span class='wak'>"รีบรถทุรัสทาง</span><span class='wak'>จรร่วมพนาทวา</span>
	> </div>
	> <br />
	> <div class='line'>
	> <span class='wak'>จึ่งมีมธุรสา-</span><span class='wak'>ธกเพื่อแสดงองค์"</span>
	> </div>
	> <br />
	> </div>
	> </div>
{: .thai-alphabetic-parentheses}

### ลักษณะใช้ยมก

ยมกสําหรับใช้เขียนข้างหลังคำ, หลังวลี, หรือหลังประโยคเล็กซึ่งอยู่ในประโยคใหญ่อันเดียวกัน เพื่อจะแทนที่จะต้องเขียนความ ที่เป็นความเดียวกันเซ่นนั้นอีกเป็นสองหน

> <span class='ex-header'>ตัวอย่าง</span> คนทุกๆคน, ของเช่นนั้นๆฉันไม่ชอบ

[^p10-note1]แต่จะใช้เขียนซ้ำพยางค์ เช่น "ฉันจะไปปทุมวันวันนี้" เป็น "ฉันจะไปปทุมวันๆนี้" ไม่ถูก เพราะยมกควรต้องเป็นตัวแทนตลอดนาม ไม่ใช่ตัดแบ่งพยางค์ หรือจะเขียนซ้ำข้ามประโยค เช่นกับว่า "เคาทูก็เข้าไปคำนับโจโฉ. โจโฉเห็นเคาทูเข้ามาจึงว่า" เป็น "เคาทูเข้าไปคำนับโจโฉๆเห็นเคาหูเข้ามาจึงว่า" ดังนี้ก็หาควรไม่ เพราะชื่อโจโฉอยู่ประโยคหนึ่งต่างหาก

[^p10-note1]: ในไฟล์ต้นฉบับ จุดนี้อยู่ต่อจากบรรทัดตัวอย่าง เพียงแค่เว้นวรรคใหญ่ แต่ดูเนื้อหาแล้วแยกเป็นอีกย่อหน้าน่าจะเหมาะสมกว่า ผู้ถ่ายอักษรจึงปรับดังนั้น

### ลักษณะใช้ไปยาลน้อย

ไปยาลน้อยใช้สําหรับย่นคํายาวที่เคยใช้เคยรู้อยู่แล้วให้เขียนแต่สั้นๆแต่ต้องอ่านให้เต็ม

> <span class='ex-header'>ตัวอย่าง</span>
>
> ||||
> |-|:-:|-|
> |เกล้าฯ|ต้องอ่านว่า|เกล้ากระหม่อม|
> |ปกเกล้าฯ|” ”|ปกเกล้า ปก<span class='diff'>าระหม่อม</span>[^p11-note1]|
> |พระราชวังบวรฯ|” ”|พระราชวังบวรสถานมงคล|
> {: .table_no_header}

[^p11-note1]: ในไฟล์ต้นฉบับปรากฏว่า*าระหม่อม* แต่ผู้ถ่ายอักษรเชื่อว่าที่จริงคือ*กระหม่อม*

### ลักษณะใช้ไปยาลใหญ่

1. ไปยาลใหญ่ใช้สําหรับให้รู้ว่า คําใดหรือความใดที่มีเครื่องหมายอย่างนี้ "ฯ ล ฯ" อยู่ข้างหลัง ให้ผู้อ่านพึงเข้าใจว่ายังมีคําหรือความต่อไปอีก แต่ไม่จําเป็นที่จะต้องนํามาเซียนลงให้เต็มที่

	> <span class='ex-header'>ตัวอย่าง</span> ฉันท์ ๑๑ โบราณก็ได้มีเป็นแบบไว้ คือบทที่ว่า ครั้นเช้าก็หิ้วเช้า ชายป่าเต้าไปตามชาย ฯ ล ฯ.

2. ไปยาลใหญ่ใช้อีกอย่างหนึ่งสําหรับเขียนไว้ข้างต้น หรือท้ายข้อความที่เป็นอัญญประกาศดังนี้… เพื่อจะชี้ว่าข้อความที่นำมากล่าวนั้นตัดตอนมาไม่เต็ม ยังมีความอยู่ข้างต้นหรือต่อไปข้างปลาย

	> <span class='ex-header'>ตัวอย่าง</span> นรินทร์อินช่างว่า<span class='diff'>ดื</span>[^p12-note1]เต็มที "…ผ่อนแผ่นดินให้ผาย ขยายแผ่นฟ้าให้แผ้ว…"
{: .thai-alphabetic-parentheses}

[^p12-note1]: ในไฟล์ต้นฉบับปรากฏว่า*ดื* แต่ผู้ถ่ายอักษรเชื่อว่าที่จริงคือ*ดี*

### ลักษณะใช้เสมอภาค

เสมอภาคใช้สําหรับอธิบายว่า= มีอยู่ในระหว่างใด [^space-from-context]ข้อความทั้ง ๒ ฝ่ายนั้นเสมอกัน แทนคําว่า เสมอด้วย

> <span class='ex-header'>ตัวอย่าง</span> ไร่ ๑=๔ งาน

### ลักษณะใช้สัญญประกาศ

สัญญประกาศใช้สำหรับเขียนไว้ใต้ถ้อยคําใดๆ เพื่อจะชี้ว่าข้อความซึ่งมีอยู่ข้างบนนั้นเป็นข้อความสําคัญ ให้ผู้อ่านสังเกตเห็น

> <span class='ex-header'>ตัวอย่าง</span> <span class='underline'>การด่วน</span>. <span class='underline'>ไปรเวต</span>. คอย<span class='underline'>ระวัง</span>อย่าให้มีคนร้ายแปลกปลอมเข้ามาได้.

### ลักษณะใช้บุรพสัญญา

บุรพสัญญาใช้สําหรับเขียนในบรรทัดข้างล่างต่อๆไปเพื่อจะให้เข้าใจว่า เมื่อถึงตรงนั้นให้อ่านเหมือนกับที่ได้กล่าวมาแล้วข้างบน แทนที่จะเขียนลงไปให้เต็ม เช่นที่ได้กล่าวมาแล้วดังข้างบนนั้น

> <span class='ex-header'>ตัวอย่าง</span>
>
> ||||||||||
> |:-:|-|:-:|-|:-:|-|:-:|-|-:|
> |ตัว|ก|สะกด|ข|ตาม| |เช่นกับคำว่า| |สักขี|
> |”|จ|”|ฉ|”| |”<span class='big-space'> </span>”| |อิจฉา|
> |”|ฏ|”|ฐ|”| |”<span class='big-space'> </span>”| |เสฏโฐ|
> |”|ต|”|ถ|”| |”<span class='big-space'> </span>”| |หัตถา|
> |”|ป|”|ผ|”| |”<span class='big-space'> </span>”| |ปุปผํ|
> {: .table_no_header}

### ลักษณะใช้มหัตถสัญญา

1. มหัตถสัญญาเป็นวิธีเขียนขึ้นต้นบรรทัดด้วยวิธีย่อหน้าหรือล้ำหน้าให้เป็นที่สังเกตว่า ขึ้นข้อความใหญ่หรือข้อความใหม่ทีหนึ่ง การที่จะใช้มหัตถสัญญาทีหนึ่งนั้นไม่จํากัด<span class='diff'> ่า</span>[^p13-note1]จะมีหนังสือสัก<span class='diff'>กี</span>[^p13-note2]บรรทัด แม้แต่บรรทัดเดียว, ครึ่งบรรทัดก็ใช้ได้ สุดแล้วแต่ข้อความใหญ่ตอนหนึ่งๆจะเป็นที่สุดลงเพียงใด.

	> <div class='indent'>
	> <span class='ex-header'>ตัวอย่าง</span>
	>
	> "การปลูกต้นศรีมหาโพธิ<br />วัดเบญจมบพิตร
	> {: .title-center}
	>
	> ด้วยวัดเบญจมบพิตร ที่ทรงสถาปนาขึ้นใหม่นั้นยังหามีต้นศรีมหาโพธิสําหรับวัดไม่
	>
	> เมื่อรัตนโกสินทรศก ๑๑๐ พระเจ้าน้องยาเธอ กรมหลวงดำรงราชานุภาพ เสด็จไปราชการประเทศยุโรปและอินเดีย ได้เชิญต้นศรีมหาโพธิจากพุทธคยามาถวายทรงปลูกไว้ ณ วัดอัษฎางคนิมิตรเกาะสีซัง
	>
	> เมื่อรัตนโกสินทรศก ๑๑๘ เสด็จพระราชดำเนิรไปที่วัดอัษฎางคนิมิตร ทอดพระเนตรเห็นพระศรีมหาโพธินั้นแตกหน่อ จึงโปรดให้ขุดมาปลูกทํานุบำรุงไว้ ณ สวนดุสิต บัดนี้พระศรีมหาโพธินั้นเจริญกิ่งก้านงดงามดี ทรงพระราชดำริเห็นสมควรที่จะปลูกไว้ ณ วัดเบญจมบพิตรเพื่อเป็นเจดียสถานอันหนึ่งในพระอารามนั้น
	>
	> จึงทรงพระกรุณาโปรดเกล้าฯ ให้จัดการปลูกต้นศรีมหาโพธิดังแจ้งต่อไปนี้
	>
	> วันที่ ๑ สิงหาคม รัตนโกสินทรศก ๑๑๙ เจ้าพนักงานได้จัดการตั้งพระพุทธรูปแกะด้วยไม้พระศรีมหาโพธิ และตั้งอาสนะสําหรับพระสงฆ์สวดพระพุทธมนตร์ ในปะรําที่วัดเบญจมบพิตรด้านตะวันตก และตั้งที่ประทับและที่นมัสการทึ่สําหรับพระบรมวงศานุวงค์เฝ้าทูลละอองธุลีพระบาท และขุดหลุมสําหรับปลูกต้นศรีมหาโพธิพร้อมเสร็จ
	>
	> เวลาค่ำโปรดเกล้าฯให้สมเด็จพระเจ้าลูกยาเธอ เจ้าฟ้ากรมขุนนครราชสีมา เสด็จไปทรงจุดเทียนนมัสการ พระสงฆ์ ๕ รูปสวดพระพุทธมนตร์มีพระราชมุนีเป็นประธาน
	>
	> รุ่งขึ้นวันที่ ๒ สิงหาคม เวลาย่ำรุ่งพระบาทสมเด็จพระเจ้าอยู่หัวเสด็จพระราชดำเนิรโดยรถพระที่นั่ง แต่พระบรมมหาราชวังไปประทับ ณ วัดเบญจมบพิตร พระสงฆ์ ๕ รูปที่สวดพระพุทธมนตร์เมื่อวานนี้ ได้มานั่งที่พร้อมอยู่แล้วครั้นได้เวลาพระฤกษ์ พระบาทสมเด็จพระเจ้าอยู่หัวทรงจุดเทียนนมัสการ แล้วทรงปลูกต้นศรีมหาโพธิ พระสงฆ์สวดซยันโต เจ้าพนักงานประโคมแตรสังข์พิณพาทย์ฆ้องชัย ครั้นปลูกต้นศรีมหาโพธิแล้ว ทรงโปรยผงทองผงเงินและรดน้ำพระศรีมหาโพธิ และทรงประเคนอาหารบิณฑบาต พระสงฆ์รับพระราชทานฉันแล้ว พระบาทสมเด็จพระเจ้าอยู่หัวเสด็จกลับพระบรมมหาราชวัง เวลาเช้า ๒ โมงเศษ เมื่อพระสงฆ์ถวายอนุโมทนา เป็นเสร็จการปลูกต้นศรีมหาโพธิแต่เท่านี้"
	> </div>

2. มหัตถสัญญาใช้ขึ้นต้นบทแห่งกาพย์กลอนโคลงฉันท์ทุกแห่งไป ตามคณะของ<span class='diff'>วธี</span>[^p15-note1]ประพันธ์นั้นๆ ในที่นี้มักจะใช้ฟองมัน ๏ เป็นเครื่องหมายมาตามแบบโบราณด้วย

	> <span class='ex-header'>ตัวอย่าง</span>
	>
	> ร่าย
	> {: .title-center}
	>
	> <div class='poem first last'>
	> <div class='stanza'>
	> <div class='line'>
	> <span class='wak'>กษณะพลันอาบู</span><span class='wak'>ดูเห็นช่อง<span class='diff'>ชอบ</span>[^p15-note2]กาล</span>
	> </div>
	> <br />
	> <div class='line'>
	> <span class='wak'>จึ่งจากสถานธิ<span class='diff'>บดนทร์</span>[^p15-note3]</span><span class='wak'>เดิรดุจบินสู่เหย้า</span>
	> </div>
	> <br />
	> <div class='line'>
	> <span class='wak'>เข้าเรือนรีบมาหา</span><span class='wak'>ไหว้บาทาแม่ตน</span>
	> </div>
	> <br />
	> <div class='line'>
	> <span class='wak'>แถลงยุบลถี่ถ้วน</span><span class='wak'>ล้วนบ่ใช่ความฝัน</span>
	> </div>
	> <br />
	> <div class='line'>
	> <span class='wak'>คือทรงธรรม์ปิ่นภพ</span><span class='wak'>ธปรารภกรุณา</span>
	> </div>
	> <br />
	> <div class='line'>
	> <span class='wak'>มาเพื่อจะสงเคราะห์</span><span class='wak'>ฉะเพาะเราแม่ลูก</span>
	> </div>
	> <br />
	> <div class='line'>
	> <span class='wak'>ธฝังปลูกเลี้ยงดู</span><span class='wak'>ตูยินคำท่านไท้</span>
	> </div>
	> <br />
	> <div class='line'>
	> <span class='wak'>ธเล่าให้ทราบสรรพ์</span><span class='wak'>การเดิมอันเป็นมา</span>
	> </div>
	> <br />
	> <div class='line'>
	> <span class='wak'>ล้วนราชาธหยอก</span><span class='wak'>หลอกให้คิดนานา</span>
	> </div>
	> <br />
	> <div class='line'>
	> <span class='wak'>ฝ่ายมารดาครั้นยิน</span><span class='wak'>ผินกอดบุตรสุดสวาท</span>
	> </div>
	> <br />
	> <div class='line'>
	> <span class='wak'>นํ้าตาหยาดย้อยหยด</span><span class='wak'>หมดความทุกข์ทำงน</span>
	> </div>
	> <br />
	> <div class='line'>
	> <span class='wak'>พระเจ้าดลจิตต์ไท้</span><span class='wak'>ให้กรุณาลูกแม่</span>
	> </div>
	> <br />
	> <div class='line'>
	> <span class='wak'>ป่างนี้แต่จะสำราญ</span><span class='wak'>ขอภูบาลปี่นเกล้า</span>
	> </div>
	> <br />
	> <div class='line'>
	> <span class='wak'>พระเจ้าจงเสวยสวัสดิ์</span><span class='wak'>ขจัดสรรพอันตราย</span>
	> </div>
	> <br />
	> <div class='line'>
	> <span class='wak'>ทุกข์กำจายหายโศก</span><span class='wak'>พระโรคเบาบีฑา</span>
	> </div>
	> <br />
	> <div class='line'>
	> <span class='wak'>ชนม์พรรษายืนยิ่ง</span><span class='wak'>สิ่งพิบัติขัดข้อง</span>
	> </div>
	> <br />
	> <div class='line'>
	> <span class='wak'>อย่าพานพ้องเบื้องบาท</span><span class='wak'>ราชศัตรูทุกทิศ</span>
	> </div>
	> <br />
	> <div class='line'>
	> <span class='wak'>ยำเยงฤทธิ์แสยงสยด</span><span class='wak'>อย่าหาญคดคิดทระนง</span>
	> </div>
	> <br />
	> <div class='line'>
	> <span class='wak'>จงจิตต์มาสวามิภักดิ์</span><span class='wak'>พำนักนาถนฤบาล</span>
	> </div>
	> <br />
	> <div class='line'>
	> <span class='wak'>ครองพสุธารธำรง</span><span class='wak'>สืบพระวงษ์กระษัตริย์</span>
	> </div>
	> <br />
	> <div class='line'>
	> <span class='wak'>โดยสวัสดิ์นิรันดร</span><span class='wak'>ข้าขอพรพระองค์</span>
	> </div>
	> <br />
	> <div class='line'>
	> <span class='wak'>ผู้ทรงเดชานุภาพ</span><span class='wak'>ทราบเหตุทั่วโลกยา</span>
	> </div>
	> <br />
	> <div class='line'>
	> <span class='wak'>จงกรุณาบันดาล</span><span class='wak'>การซึ่งข้าพรรณนา</span>
	> </div>
	> <br />
	> <div class='line'>
	> <span class='wak'>สมปรารถนาดุจพร้อง</span><span class='wak'>พระโปรดพระช่วยป้อง</span>
	> </div>
	> <br />
	> <div class='line'>
	> <span class='wak'>ปกไท้ธิบดินทร์</span><span class='wak'>ด้วยเทอญ</span>
	> </div>
	> <br />
	> </div>
	> </div>
	>
	> โคลง ๒
	> {: .title-center}
	>
	> <div class='poem first'>
	> <div class='stanza'>
	> <div class='line'>
	> <span class='wak'>ยินมลากเหลือที่อ้าง</span><span class='wak'>ดังทูตสวรรค์พา<span class='diff'>ค ้าง</span>[^p17-note1]</span>
	> </div>
	> <br />
	> <div class='line'>
	> <span class='wak'>เหาะขึ้นพิมานบน</span>
	> </div>
	> <br />
	> </div>
	> </div>
	>
	> โคลง ๓
	> {: .title-center}
	>
	> <div class='poem first'>
	> <div class='stanza'>
	> <div class='line'>
	> <span class='wak'>หน้าเบิกกลบัวบาน</span><span class='wak'>ตริตรองการหน่อแล้ว</span>
	> </div>
	> <br />
	> <div class='line'>
	> <span class='wak'>บ่ายมุขสู่ลูกแก้ว</span><span class='wak'>กล่าวถ้อยสั่งสอน</span>
	> </div>
	> <br />
	> </div>
	> </div>
	>
	> โคลง ๔
	> {: .title-center}
	>
	> <div class='poem first'>
	> <div class='stanza'>
	> <div class='line'>
	> <span class='wak'>มารดรจะแจ้งแจก</span><span class='wak'>นิติสาร</span>
	> </div>
	> <br />
	> <div class='line'>
	> <span class='wak'>ตามคติโบราณ</span><span class='wak'>กล่าวไว้</span>
	> </div>
	> <br />
	> <div class='line'>
	> <span class='wak'>วุฒิสี่ประการ</span><span class='wak'>ควรประกอบ ยศแฮ</span>
	> </div>
	> <br />
	> <div class='line'>
	> <span class='wak'>สำหรับขัตติยราชได้</span><span class='wak'>เลือกเลี้ยงมนตรี</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>หนึ่งมีพงศ์พื้นเนื่อง</span><span class='wak'>เสนา นานฤๅ</span>
	> </div>
	> <br />
	> <div class='line'>
	> <span class='wak'>หนึ่งเจริญชนมา</span><span class='wak'>ยุแล้ว</span>
	> </div>
	> <br />
	> <div class='line'>
	> <span class='wak'>หนึ่งเรียนรอบวิทยา</span><span class='wak'>ยลทราบ เสร็จเฮย</span>
	> </div>
	> <br />
	> <div class='line'>
	> <span class='wak'>หนึ่งยิ่งปัญญาแผ้ว</span><span class='wak'>ผ่องพ้นโฉดเขลา</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>ควรเนาตำแหน่งได้</span><span class='wak'>ฐานัน ดรเฮย</span>
	> </div>
	> <br />
	> <div class='line'>
	> <span class='wak'>ฤๅบ่ครบสี่สรร</span><span class='wak'>แต่ได้</span>
	> </div>
	> <br />
	> <div class='line'>
	> <span class='wak'>สองสามสิ่งสำคัญ</span><span class='wak'>ควรปลูก เลี้ยงแฮ</span>
	> </div>
	> <br />
	> <div class='line'>
	> <span class='wak'>วายว่างห่างวุฒิไท้</span><span class='wak'>ท่านเว้นไป่ผะดุง</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>เจ้าจุ่งดำรีรู้</span><span class='wak'>ประมาณ ตนเทอญ</span>
	> </div>
	> <br />
	> <div class='line'>
	> <span class='wak'>พระโปรดชุบเลี้ยงปาน</span><span class='wak'>ดั่งนี้</span>
	> </div>
	> <br />
	> <div class='line'>
	> <span class='wak'>เพราะเหตุวุฒิสถาน</span><span class='wak'>ใดซึ่ง มีแฮ</span>
	> </div>
	> <br />
	> <div class='line'>
	> <span class='wak'>เห็นตระหนักจักลี้</span><span class='wak'>หลีกพ้นเห่อเหิม</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>จักเติมจตุรแบบเบื้อง</span><span class='wak'>อธิบดี</span>
	> </div>
	> <br />
	> <div class='line'>
	> <span class='wak'>พระราชกำหนดมี</span><span class='wak'>กล่าวอ้าง</span>
	> </div>
	> <br />
	> <div class='line'>
	> <span class='wak'>สำหรับมาตย์มนตรี</span><span class='wak'>ประพฤติ ตนนา</span>
	> </div>
	> <br />
	> <div class='line'>
	> <span class='wak'>เจนจบขนบขนาดสร้าง</span><span class='wak'>สิ่งล้วนควรแสวง</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>อย่าแพลงอย่าพลิกเค้า</span><span class='wak'>คุณภู ธรเฮย</span>
	> </div>
	> <br />
	> <div class='line'>
	> <span class='wak'>มั่นจิตต์คิดกระตัญญู</span><span class='wak'>ต่อท้าว</span>
	> </div>
	> <br />
	> <div class='line'>
	> <span class='wak'>ใดดีช่วยช้อนชู</span><span class='wak'>เชิดเกียรติ์ ท่านนา</span>
	> </div>
	> <br />
	> <div class='line'>
	> <span class='wak'>พระประสงค์สุดด้าว</span><span class='wak'>จุ่งสู้อาสา</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>เวลาเช้าคํ่าตั้ง</span><span class='wak'>ความเพียร เทอญพ่อ</span>
	> </div>
	> <br />
	> <div class='line'>
	> <span class='wak'>ราชกิจอย่าพาเหียร</span><span class='wak'>อย่าคร้าน</span>
	> </div>
	> <br />
	> <div class='line'>
	> <span class='wak'>ไป่รู้จุ่งสอบเรียน</span><span class='wak'>ทราบผิด ชอบนา</span>
	> </div>
	> <br />
	> <div class='line'>
	> <span class='wak'>ประมาทมักพลาดค้าน</span><span class='wak'>เดาะด้วยคิดทะนง</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>สงครามมาเหยียบด้าว</span><span class='wak'>แดนไกล ใกล้ฤๅ</span>
	> </div>
	> <br />
	> <div class='line'>
	> <span class='wak'>ทอดชีพอาสาไป</span><span class='wak'>อย่าคร้าม</span>
	> </div>
	> <br />
	> <div class='line'>
	> <span class='wak'>สงวนราชรักษาไผท</span><span class='wak'>ที่เกิด ตนแฮ</span>
	> </div>
	> <br />
	> <div class='line'>
	> <span class='wak'>ผิวเหตุเขตต์ขัณฑ์ข้าม</span><span class='wak'>ขอบฟ้าจุ่งไป</span>
	> </div>
	> <br />
	> <div class='line'>
	> <span class='wak'> การในนคเรศรู้</span><span class='wak'>พิจารณ์ ความฤๅ</span>
	> </div>
	> <br />
	> <div class='line'>
	> <span class='wak'>โดยแบบบทอัยยการ</span><span class='wak'>เที่ยงแท้</span>
	> </div>
	> <br />
	> <div class='line'>
	> <span class='wak'>เหินห่างอคติสถาน</span><span class='wak'>ธรรมเที่ยง ตรงแฮ</span>
	> </div>
	> <br />
	> <div class='line'>
	> <span class='wak'>มละวิหิงสาแปล้</span><span class='wak'>ปลดเปลื้องเดียดฉันท์</span>
	> </div>
	> <br />
	> </div>
	> <div class='stanza'>
	> <div class='line'>
	> <span class='wak'>รำพันยังไป่สิ้น</span><span class='wak'>สุดความ</span>
	> </div>
	> <br />
	> <div class='line'>
	> <span class='wak'>สอนแต่พอจำยาม</span><span class='wak'>แรกนี้</span>
	> </div>
	> <br />
	> <div class='line'>
	> <span class='wak'>จงหมั่นตริตรองตาม</span><span class='wak'>คำแม่ สอนนา</span>
	> </div>
	> <br />
	> <div class='line'>
	> <span class='wak'>ทราบชัดจึงจักชี้</span><span class='wak'>อื่นเอื้อนอรรถสอน</span>
	> </div>
	> <br />
	> </div>
	> </div>
	>
	> โคลง ๒
	> {: .title-center}
	>
	> <div class='poem first'>
	> <div class='stanza'>
	> <div class='line'>
	> <span class='wak'>มารดรโอวาทแล้ว</span><span class='wak'>จึ่งประสิทธิ์พรแก้ว</span>
	> </div>
	> <br />
	> <div class='line'>
	> <span class='wak'>แม่ผู้ดวงใจ</span><span class='wak'>แม่รา</span>
	> </div>
	> <br />
	> <div class='line'>
	> <span class='wak'> ไปอยู่ในนิเวศน์ไท้</span><span class='wak'>จงระมัดตนให้</span>
	> </div>
	> <br />
	> <div class='line'>
	> <span class='wak'>ท่านท้าวเอ็นดู</span><span class='wak'>พ่อเทอญ</span>
	> </div>
	> <br />
	> </div>
	> </div>
	>
	> โคลง ๔
	> {: .title-center}
	>
	> <div class='poem first'>
	> <div class='stanza'>
	> <div class='line'>
	> <span class='wak'> จงเจริญชนม์ชีพพ้น</span><span class='wak'>ภยา พาธเทอญ</span>
	> </div>
	> <br />
	> <div class='line'>
	> <span class='wak'>จงยิ่งยศบรรดา</span><span class='wak'>ศักดิ์ได้</span>
	> </div>
	> <br />
	> <div class='line'>
	> <span class='wak'>จงลุลาภโภคา</span><span class='wak'>มูลมั่ง มีแฮ</span>
	> </div>
	> <br />
	> <div class='line'>
	> <span class='wak'>จงสบพระทัยไท้</span><span class='wak'>ธิราชเกื้อกรุณา</span>
	> </div>
	> <br />
	> </div>
	> </div>

3. มหัตถสัญญาใช้เพื่อจะยกข้อความหรือถ้อยคำที่สําคัญออกไปตั้งอยู่ลอยๆ ให้เห็นชัด ถึงแม้ว่า ข้อความนั้นจะอยู่กลางประโยคก็ดี หรือเป็นส่วนใดส่วนหนึ่งของประโยคก็ดี ก็ใช้ได้

	> <span class='ex-header'>ตัวอย่าง</span> "ถึงแม้ว่าการปกครองมีเจ้าพนักงานและมีหน้าที่ราชการอยู่มากหลายด้วยกันเช่นนี้ก็<span class='diff'>ดิ</span>[^p21-note1] แต่เมื่อจะแยกอํานาจของราชการออกไป ก็ย่อมจัดอํานาจซึ่งสําหรับปกครองการบ้านเมืองได้เป็น ๓ คือ
	>
	> 1. อำนาจที่สร้างกฎหมาย
	> 2. <span class='diff'>อำ จ</span>[^p21-note2]ที่รักษากฎหมาย
	> 3. อำนาจที่ลงโทษผู้ฝ่าฝืน"
	> {: .thai-numeric-parentheses}
	>
	> - - -
	>
	> "ตามที่ได้อธิบายมาแล้วฉะนี้ ก็พึงเห็นได้ว่า สิ่งใดที่จะเรียกว่าสมบัติได้ ก็เพราะสิ่งนั้นย่อมประกอบด้วยองค์ทั้ง ๓ ประการ คือย่อมเป็นสิ่งที่เปลี่ยนเจ้าของได้ประการ ๑ มีจํานวนเป็นที่สุดประการ ๑ ประกอบความสุขหรือระงับความทุกข์ได้โดยตรงหรือโดยอ้อมประการ ๑ แต่ประการที่ ๓ ที่ว่าประกอบ ความสุขหรือระงับความทุกข์ได้โดยตรงหรือโดยอ้อมนั้น เป็นข้อความอธิบายยืดยาว [^space-from-context]จะต้องตัดถ้อยคําลงให้สั้นว่า
	>
	> เป็นประโยชน์
	> {: .text-center}
	>
	> ไว้สําหรับใช้แทน เพื่อจะเรียกได้สั้นๆ ง่ายๆ ต่อไปจะจัดไว้ให้เป็นที่สังเกตดังนี้:-
	>
	> สมบัติคือสิ่งใดที่ $$\left\{
	> \begin{array}{l}
	> \text{(๑) เปลี่ยนเจ้าของได้}\\
	> \text{(๒) มีจํานวนเป็นที่สุด}\\
	> \text{(๓) เป็นประโยชน์}
	> \end{array}
	> \right.$$
	> {: .math-as-text}
	>
	> หรือ
	> {: .text-center}
	>
	> อะไรที่ $$\left\{
	> \begin{array}{l}
	> \text{(๑) เปลี่ยนเจ้าของได้}\\
	> \text{(๒) มีจํานวนเป็นที่สุด}\\
	> \text{(๓) เป็นประโยชน์}
	> \end{array}
	> \right\}$$ สิ่งนั้นควรเรียกได้ว่าสมบัติ
	> {: .math-as-text}
	{: .indent}

4. มหัตถสัญญา ใช้สําหรับยกหัวข้อต่างๆลงไปตั้งเป็นบัญชีให้เห็นชัดเป็นหมวดหมู่ บางทีก็ยังแยกต่อไปเป็นหมวดใหญ่หมวดเล็กอีกหลายชั้น และมีชื่อเรียกต่างๆ เช่นกับว่า มาตรา ข้อ เป็นต้น หรือใช้ตัวเลข หรือตัวอักษร หมายต่างๆ วิธีใช้มหัตถสัญญาเป็นการสําคัญอันหนึ่งในที่นี้ คือจะทําให้เข้าใจการเก็บหัวข้อ หรือร่างโครงในการแต่งหนังสือ จงสังเกตดูตัวอย่างต่างๆเหล่านี้.

	มหัตถสัญญาชั้นเดียว คือมีแต่บัญชีเป็นรายชื่อลงไป.

	> <span class='ex-header'>ตัวอย่าง</span> "โทษที่เกิดเพราะความละเมิดในข้อที่พระพุทธเจ้าห้ามเรียกว่าอาบัติ อาบัตินั้นว่าโดยซื่อมือยู่ ๗ ชั้น คือ
	>
	> 1. ปาราชิก
	> 2. สังฆาทิเสส
	> 3. ถุลลัจจัย
	> 4. ปาจิตตีย์
	> 5. ปาฏิเทสนีย์
	> 6. ทุกกฏ
	> 7. ทุพภาสิต"
	> {: .thai-numeric-parentheses}

	- - -

	มหัตถสัญญา ๒ ชั้น มีเป็นข้อๆ แล้วแบ่งส่วนในข้อลงไปอีก ดังได้คัดตัดตอนมาจากสัญญาว่าด้วยการจดบัญชีคนในบังคับอังกฤษในกรุงสยาม ในราชกิจจานุเบกษาเล่ม ๑๗ หน้้า ๑๒๒ มาให้ดูเป็นตัวอย่าง

	> <span class='ex-header'>ตัวอย่าง</span>
	>
	> "ข้อ ๑
	> {: .title-center}
	>
	> การจดบัญชีคนในบังคับอังกฤษ ที่อาศัยอยู่ในกรุงสยาม ตามความข้อ ๕ ในหนังสือสัญญาซึ่งทำไว้ ณ วันพุธเดือนหกขึ้นสองค่ำปีเถาะสัปตศกจุลศักราช ๑๒๑๗ ตรงกับวันที่ ๑๘ เมษายน รัตนโกสินทร์ศก ๗๔ คริสตศักราซ ๑๘๕๕ นั้น จะต้องอยู่ในจําพวก<span class='diff'>ที</span>[^p24-note1]จะกล่าวต่อไปนี้คือ:-
	>
	> 1. บรรดาคนอันเกิดตามธรรมดามาเป็นคนในบังคับอังกฤษ หรืออันได้แปลงซาติเป็นคนในบังคับอังกฤษแต่นอกจากคนที่เป็นเชื้อสายชาวทวีปอาเซียจําพวกหนึ่ง
	>
	> 2. บรรดาลูกและหลานผู้ที่เกิดในกรุงสยามจากคนที่สมควรจดบัญชีได้ในจําพวกที่หนึ่งนั้นอันเป็นผู้ซึ่งจะเป็นคนในบังคับอังกฤษได้ตามกฎหมายอังกฤษจําพวกหนึ่ง
	>
	>	แต่เหลนก็ดี หรือลูกอันไม่ถูกต้องตามกฎหมายก็ดีของคนที่กล่าวไว้ในจําพวกที่หนึ่งนั้น เป็นคนที่ไม่สมควรจะจดบัญชีได้
	>
	> 3. บรรดาคน<span class='diff'>ที</span>[^p24-note2]เป็นเชื้อสายชาวเอเซีย ที่เกิดภายในอาณาเขตต์ของพระราชินีก็ดี ที่เกิดภายในเขตต์แดนของเจ้าหรือประเทศใดๆในอินเดียซึ่งขึ้นอยู่ หรือมีสัญญาเข้ากับพระราชินีอังกฤษก็ดี หรือเป็นคนที่ได้แปลงซาติภายในกรุงอังกฤษแล้วนั้นก็ด้วยเหมือนกันจำพวกหนึ่ง
	>
	>	แต่คนชาวเมืองพะม่าฝ่ายเหนือ หรือขาวเมืองเงี้ยวของอังกฤษ ผู้ซึ่งได้เข้ามาตั้งถิ่นฐานบ้านเรือนอยู่ในกรุงสยามก่อนวันที่ ๑ มกราคมรัตนโกสินทร์ศก ๑๑๔ คริสตศักราช ๑๘๘๖ ตรงกับวัน ๖ เดือน ๑ แรม ๑๑ ค่ำ ปีระกาสัปตศก จุลศักราช ๑๒๔๗ นั้น เป็นผู้ไม่สมควรจะจดบัญชีได้
	>
	> 4. บรรดาลูกที่เกิดในกรุงสยามของคนที่สมควรจะจดบัญชีได้ตามจําพวกที่ ๓ นั้นจําพวกหนึ่ง
	>
	>	แต่หลานที่เกิดในกรุงสยาม จากคนที่กล่าวไว้ในจําพวกที่สามนั้น เป็นผู้ซึ่งไม่สมควรจะจดบัญชีสําหรับที่จะป้องกันในกรุงสยาม
	>
	> 5. ภริยาและหญิงม่ายของคนใดๆ ที่สมควรจะจดบัญชีได้ในจำพวกทั้งหลายที่กล่าวมาข้างต้นแล้ว จําพวกหนึ่ง"
	> {: .thai-numeral}
	>
	> “ข้อ ๒ ฯลฯ"
	> {: .title-center}

	- - -

	มหัตถสัญญา ๓ ชั้น แบ่งเป็นมาตราชั้นหนึ่ง แบ่งเป็นข้อๆชั้นหนึ่ง และแบ่งออกไปในข้อนั้นๆอีกชั้นหนึ่งดังได้คัดตัดตอนมาจาก "พระราชบัญญัติการเก็บอากร ที่ดินในมณฑลตะวันตกเฉียงเหนือ ร.ศ. ๑๑๙ ในราชกิจจานุเบกษาเล่ม ๑๗ หน้า ๗๑" มาให้ดูเป็นตัวอย่าง
	{: .indent}
{: .thai-alphabetic-parentheses}

[^p13-note1]: ในไฟล์ต้นฉบับปรากฏว่า *่า* แต่ผู้ถ่ายอักษรเชื่อว่าที่จริงคือ*ว่า*

[^p13-note2]: ในไฟล์ต้นฉบับปรากฏว่า*กี* แต่ผู้ถ่ายอักษรเชื่อว่าที่จริงคือ*กี่*

[^p15-note1]: ในไฟล์ต้นฉบับปรากฏว่า*วธี* แต่ผู้ถ่ายอักษรเชื่อว่าที่จริงคือ*วิธี*

[^p15-note2]: ในไฟล์ต้นฉบับเห็นไม่ชัดเจน ผู้ถ่ายอักษรเทียบจากข้อความใน[*ลิลิต นิทราชาคริช*ของหอสมุดวชิรญาณ](https://vajirayana.org/ลิลิต-นิทราชาคริช/นิทราชาคริช)

[^p15-note3]: ในไฟล์ต้นฉบับปรากฏว่า*บดนทร์* แต่เทียบกับข้อความใน[*ลิลิต นิทราชาคริช*ของหอสมุดวชิรญาณ](https://vajirayana.org/ลิลิต-นิทราชาคริช/นิทราชาคริช)แล้วผู้ถ่ายอักษรเชื่อว่าที่จริงคือ*บดินทร์*

[^p17-note1]: ในไฟล์ต้นฉบับปรากฏว่า*ค ้าง* แต่เทียบกับข้อความใน[*ลิลิต นิทราชาคริช*ของหอสมุดวชิรญาณ](https://vajirayana.org/ลิลิต-นิทราชาคริช/นิทราชาคริช)แล้วผู้ถ่ายอักษรเชื่อว่าที่จริงคือ*คว้าง*

[^p21-note1]: ในไฟล์ต้นฉบับปรากฏว่า*ดิ* แต่ผู้ถ่ายอักษรเชื่อว่าที่จริงคือ*ดี*

[^p21-note2]: ในไฟล์ต้นฉบับปรากฏว่า*อำ จ* แต่ผู้ถ่ายอักษรเชื่อว่าที่จริงคือ*อำนาจ*

[^p24-note1]: ในไฟล์ต้นฉบับปรากฏว่า*ที* แต่ผู้ถ่ายอักษรเชื่อว่าที่จริงคือ*ที่*

[^p24-note2]: ในไฟล์ต้นฉบับปรากฏว่า*ที* แต่ผู้ถ่ายอักษรเชื่อว่าที่จริงคือ*ที่*
